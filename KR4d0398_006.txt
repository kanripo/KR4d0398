# -*- mode: mandoku-view; -*-
#+TITLE: 佩韋齋集
#+DATE: 2015-08-25 00:07:32.101813
#+PROPERTY: ID KR4d0398
#+PROPERTY: BASEEDITION WYG    
#+PROPERTY: JUAN 卷六
<pb:KR4d0398_WYG_006-1a>¶
欽定四庫全書¶
　佩韋齋集巻六　　　　　宋　俞徳鄰　撰¶
　　律詩¶
　　　閒居遣懷¶
宻樹幽花似逺村循除流水自渾(闕/)無僧肯送盧仝米¶
有客時過陸抗門月暈天河魚散子泥融雨徑竹生孫¶
十年四海干戈滿似此遺民幾户存¶
　　　為湯提刑賦南園玉繡毬花二首¶
<pb:KR4d0398_WYG_006-1b>¶
繡衣持斧舊詩翁天與竒葩襯綺櫳翠㔩葉攅珠的皪¶
碧搔頭映玉瓏&KR0731;氤氲香霧迷叢蝶淡沲晴颸颺轉蓬¶
安得素娥斟緑醑緩歌一闋月明中¶
愁煙泫露泣明妃萬蝶魂迷倦不飛帳簇流蘇裯翡翠¶
階翻蹴踘落珠璣瓊葩分韻香疑减栁絮成團似卻非¶
風雨朝昏他日約忍令容易失芳菲(霽忩孫使君題南/園詩有曰遊人只)¶
(解逰晴晝風雨/朝昏盡屬君)¶
　　　次韻陳静佳詠梅¶
<pb:KR4d0398_WYG_006-2a>¶
玉骨冰肌不受塵紛紛紅紫謾争春最宜巖壑風霜夜¶
相對心腸鐵石人寂寞上林迷霧苑嵳峩巫岫隔煙津¶
翛然自得閒中趣肯與姚黄作素臣¶
　　　古寺¶
古寺倚峥嶸春風信馬行猿吟千樹暗僧定一燈明野¶
水循除出庭莎夾徑生云何多俗韻一宿又江城¶
　　　故樞宻使陸公挽詞三首(公諱秀夫/字君寔)¶
杞國天將壓蒼梧雲正愁龍胡垂可挽魚腹葬何憂萬¶
<pb:KR4d0398_WYG_006-2b>¶
死丹心在千齡王氣收懸知精衛忿今古不能休¶
七朝迷瘴霧一昔倒狂瀾天意竟難料皇圖不再安寧¶
甘蹈東海不忍繫南冠自古誰無死從容就義難¶
羣雄紛愛死一士獨捐生厯數絶誰續綱常晦復明人¶
皆念王蠋天豈禍程嬰淚眼休枯盡他年㸔史評¶
　　　次韻答酈學正見贈三首¶
雞鳴羣動巳憧憧習静工夫自笑慵風月一襟霜兩鬢¶
圖書萬巻酒千鍾維摩示病元非病李廣難封不願封¶
<pb:KR4d0398_WYG_006-3a>¶
世道汚隆隨所適我知老子本猶龍¶
蕭森竹栢小蒲菴身世嵇康七不堪眼底故人俱寂寞¶
鏡中衰髮自䰐鬖過車慷慨陳清酹舊館殷勤脱左驂¶
老我與君同此意紛紛輕薄不須談¶
粥飯隨縁類出家小瓶汲月自煎茶浮榮等是蕉中鹿¶
薄俗堪憐井底蛙南畝半栽元亮秫東林多種邵平𤓰¶
青鞋布韈相随去九陌紅塵任汲車¶
　　　次韻陳教授見寄二首¶
<pb:KR4d0398_WYG_006-3b>¶
擬效時人恥效尤時人嫉我亦如讐攜金嬾市燕臺駿¶
賣劍聊尋北海牛白髮盈簪羞我老黄花滿徑為誰秋¶
尊前有酒休辭醉癡絶由來愛虎頭¶
朝暮何人肯㧞尤周民何友亦何讎還家久類蘇耽鶴¶
溷世聊歌寗戚牛筆在不妨書甲子詩亡誰為作春秋¶
百年修短終歸盡倚杖看山任白頭¶
　　　夏五園亭對雨漫成六首¶
野鶴乘軒愧不才柴門鍵宻晝慵開荒亭銷霧紅葵老¶
<pb:KR4d0398_WYG_006-4a>¶
古木號風白雨來酒免官沽時一醉詩非私貸日相催¶
人間萬事皆兒戲千載昆明幾刼灰¶
從來工瑟莫吹竽赤米黄虀儘自娛種栁藏鴉憐哺母¶
葺巢護燕待將雛荆榛少剪但除道𤓰芋多栽莫問區¶
金馬玉堂元有分青銅慚愧白髭鬚¶
鏡中勲業不須論拭髮何由得馬肝日暮論文思李白¶
年衰忘事類師丹幾多歸燕愁無主是處鳴蛙總為官¶
多謝天公相勞苦梅風吹雨長琅玕¶
<pb:KR4d0398_WYG_006-4b>¶
五噫休作不平鳴世事悠悠奕一枰歌有紅兒休用比¶
酒無白墮亦須傾青山倘是埋骨好素髮何嫌照眼明¶
鼎鼎百年三萬日曉煙收盡暮雲横¶
雨霽雲收正午天槐陰翳翳北忩眠百年未了暫為客¶
一日得閒真是仙美酒但尋知巳飲好詩休用俗人傳¶
山林鐘鼎知誰是輸與鴟夷理釣船¶
有酒能澆磊磈胷人生何處不從容横飛遼海成孤鶴¶
老死南陽亦卧龍習静一邱聊自足逢時萬户莫先封¶
<pb:KR4d0398_WYG_006-5a>¶
梧楸門巷將迎少澗曲分畦學老農¶
　　　秋泊吳門寄友¶
尊酒旗亭説舊遊重來茂苑又深秋煙霞静鎖詩人屋¶
風雨常欺倦客樓獨鴈呌羣天漠漠蹇驢畏滑路悠悠¶
相思青夜黄花老一琖寒燈萬斛愁¶
　　　次韻薛晚翁教翁¶
鯤鵬意氣鶴精神髣髴風流賀季真三顧豈無天下計¶
百年空老夢中身兵塵滿眼誰知巳儒術謀生每誤人¶
<pb:KR4d0398_WYG_006-5b>¶
長嘯歸來尋舊隱石田茅屋未全貧¶
　　　閒境¶
門外紅塵競往還小軒容膝自怡顔三杯對影夜邀月¶
一笏拄頤朝㸔山芳草落花春不老鳴鳩乳燕樂相闗¶
人間尋徧無閒境閒境由來祗此間¶
　　　小園漫興四首¶
小園雨過草離離寂寞葵榴又一時載酒客來閒問字¶
催租人去更吟詩一杯淡粥學僧供三尺高牀避鬼吹¶
<pb:KR4d0398_WYG_006-6a>¶
百嵗光陰行六十世間何許鳯凰池¶
杖藜竹外獨徘徊歎息人間幾刼灰燕頷素無難食肉¶
蟹螯才有便持杯世人枉是皆欲殺明主何嘗有棄才¶
多謝諸公共推挽公車時亦到蒿萊¶
公車縱肯詔遺民鶴髪蕭蕭巳滿巾美景昔時多樂事¶
豐年今日有飢人翻雲覆雨憐輕薄洗眼開懷任屈伸¶
野鶴瘦軀馴鹿性此時寧復繪麒麟¶
華髮思鄉去苦遲人民城郭總成非九原可作吾誰與¶
<pb:KR4d0398_WYG_006-6b>¶
三徑就荒胡不歸詩思寂寥無腹藁病軀顦顇減腰圍¶
有時夢與鍾期遇閒拂枯桐按玉徽¶
　　　懷蕭道夫¶
北轍南轅一昔分何時尊酒細論文談經舉世用燕説¶
横筆何人静楚氛朋輩風流推李杜弟兄詞藻愧機雲¶
麟洲有客長迴首歸誦琅章飲所聞¶
　　　泊閻橋有懷¶
青鏡霜(闕/)杏莫尋陳留巷陌故陰陰鴻飛猶記東西跡¶
<pb:KR4d0398_WYG_006-7a>¶
燕去難留上下音多病樂天悲老近三生杜牧恨春深¶
浮雲栁絮元無凖慚愧人間兒女心¶
　　　戲簡友人二首¶
百年何處築菟裘乂向周南歎滯留砧韻但能凄客枕¶
鴈聲渾不到歌樓江湖展轉魚千里今古驅馳貉一邱¶
回首金焦𣺌何許瀟瀟風雨使人愁¶
茅齋蓬鬢静編蒲誰使擔簦問客途萬里晴雲離塞鴈¶
一天明月繞枝烏羇愁浩渺夜將半詩思凄涼嵗欲徂¶
<pb:KR4d0398_WYG_006-7b>¶
却羨故人沈醉處紅樓紅粉擁紅鑪¶
　　　次郭元徳二首¶
馬周淹逆旅夢寐憶常何琴古知音少囊空得句多凄¶
涼憐我老慷慨為誰歌三尺匣中劔時時自濯磨¶
昔賢多不偶今我欲如何浮世歡娛少衰年感慨多吚¶
唔繙蠧簡欵乃聽漁歌自笑平生志低回竟不磨¶
　　　次韻郭元徳旅懷¶
挾䇿知無用援琴且自寛世途今更險客枕夜偏寒俯¶
<pb:KR4d0398_WYG_006-8a>¶
仰隨時易隆汙合道難功名大槐夢青鏡莫頻㸔¶
　　　偶題¶
身世厭漂零衣冠愧典型乾坤開闔户日月短長亭水¶
濶連天白山高擁岸青揚雄中有宅垂老太𤣥經¶
　　　村居即事二首¶
地僻村深過客稀數家生聚突煙㣲魚蝦入網忙呼酒¶
鵞鴨棲池静揜扉唤婦索綯苫屋角課兒斫竹補園籬¶
溝東積水通前浦也有蒲帆帶雨歸¶
<pb:KR4d0398_WYG_006-8b>¶
漠漠平疇接逺沙一溪寒水浸梅花兒挑苦菜供鵞食¶
妻擷葫荽薦客茶榾柮火殘寒尚力茅柴酒熟夜能賒¶
嵗時伏臘歌呼處三世兒孫共一家¶
　　　贈良常山人¶
青嵗迂疎厭市㕓誅茅結屋北山巔泉流陰洞猿分飲¶
草軟陽坡鹿伴眠三徑煙雲渾是畫四時風月不論錢¶
忽逢野老談庚甲笑指喬松不記年¶
　　　富安田舍二首¶
<pb:KR4d0398_WYG_006-9a>¶
風饕雪虐駕扁舟又作田家數日留鴈逐稻梁飛逺浦¶
犬驚杖履吠荒丘三杯薄酒延僧話一琖寒燈伴客愁¶
白水漫漫妨麥事催錢縣吏亦宜休¶
漠漠寒雲接斷蕪平疇積水入長湖犢眠籬下霜埋草¶
鴈宿河邊月滿蘆㦸吻苦茶連葉煑膠牙酸酒帶糟餔¶
數朝巳覺人情熟識字耕田著我無¶
　　　田家喜雪¶
漫空飛雪嵗云徂獨坐閒吟栗滿膚郭落江山千態逈¶
<pb:KR4d0398_WYG_006-9b>¶
渾淪天地一塵無寒聲夜吼松筠裂和氣朝回薺麥蘇¶
説與田家判一醉明年寧復慮官租¶
　　　除夕一首¶
十句為客思凄然返櫂言歸又覈田榾柮煨鑪消永夜¶
屠蘇浸酒迫新年人生半是忙中過農事偏于隱者便¶
將老菟裘何處卜九龍泉畔錫山邊¶
買田陽羨笑東坡三黜窮荒兩鬢皤瘴霧蠻煙添老色¶
寒燈夜雨强悲歌百年富貴歡悰少一日清閒樂事多¶
<pb:KR4d0398_WYG_006-10a>¶
説與故人休大噱省曹閽者靣如何¶
　　　次韻郭元徳閒居二首¶
萬事夢中夢百年身後身黄塵空没馬白髮不饒人鱸¶
美蓴波浄螯肥菊露新相思須命駕莫厭子輿貧¶
弋慕冥鴻逺城荒去鶴還萬縁俱是幻百計不如閒人¶
在羲皇上時當晉宋間委心乘物化何地不蓬山¶
　　　后平叔母夫人挽辭二首¶
十載干戈四海同幾人徐庶幾陳宫阿奴侍母但膝下¶
<pb:KR4d0398_WYG_006-10b>¶
潘令棄官歸洛中生死總歸蝴蝶夢衰榮何啻馬牛風¶
送車千乘誰能致我亦澘然淚灑空¶
昔年烽火隔江津指痛呻吟夜徹晨旁置萬家空有冢¶
禄營三釜巳無親鸞回紫誥承恩舊牛卧青岡卜兆新¶
送死養生無一憾老懷縁此重沾巾¶
　　　餞楊少監¶
白髪蒼顔自在仙流行坎止任天然江山得意竟攜酒¶
家世為官不愛錢天與清閒娛晚景人㸔富貴出長年¶
<pb:KR4d0398_WYG_006-11a>¶
傳聞尺一來閶闔匹馬春風快着鞭¶
　　　楊剛中分教京口有司以冗員罷去詩為别就¶
　　　　次韻以餞其行二首¶
沖霄志氣合雄飛誰遣談經坐絳幃夜雨簷花聊痛飲¶
秋風蓴菜竟思歸一官豈為吾曹冗五斗政嫌兒輩譏¶
去去草𤣥從尚白丈夫元不羨輕肥¶
公車指日召嚴徐友道從渠自耳餘浮世功名蕉覆鹿¶
冷官滋味釜生魚百年荏苒醒還醉一氣循環慘復舒¶
<pb:KR4d0398_WYG_006-11b>¶
歸去湖山多樂事故人休枉絶交書¶
　　　贈程秀才¶
莎徑莓牆枳棘籬藜牀六尺卧書帷門前剥啄誰驚夢¶
馬上推敲客有詩北牖清風聊共語夜梁落月重相思¶
賔鴻此去過京峴應遣新吟慰故知¶
　　　姑蘇有贈¶
畫樓珠翠列娉婷遼鶴重來失故城商女不知寧有恨¶
徐娘雖老尚多情一簾花雨談幽夢雙槳蓴波急去程¶
<pb:KR4d0398_WYG_006-12a>¶
却倚閶門重回首笳聲嗚咽暮雲横¶
　　　天竺山¶
鷲嶺舊尋詩重來十載期蛩吟僧定榻猿挂鶴棲枝山¶
月穿忩入溪雲傍竹移一聲清磬發應悔出家遲¶
　　　遊金山寺次壁間韻¶
水國㣲茫境物閒洪濤九派䕶禪闗帆檣下上淮連浙¶
樓殿高低寺裹山潮駕金鰲來海上天留玉府在人間¶
凭䦨落日蘆風起時有魚龍聽法還¶
<pb:KR4d0398_WYG_006-12b>¶
　　　醉中偶書¶
落花流水兩無依夢入桃源覺巳非尊酒䦨珊山月落¶
片帆搖拽浦風㣲雲横北固朱樓逺煙暝西湖畫舸歸¶
别易㑹難今古恨鱗鴻來往莫相違¶
　　　甘露寺火後登多景樓故基有作¶
西風散屧歩崔嵬霽色浮空望眼開江勢亂奔滄海去¶
天形低約衆山回一巻狠石埋焦土百尺危樓付刼灰¶
惟有沙鷗知我意相親相近不驚猜¶
<pb:KR4d0398_WYG_006-13a>¶
　¶
　¶
　¶
　¶
　¶
　¶
　¶
　¶
<pb:KR4d0398_WYG_006-13b>¶
　¶
　¶
　¶
　¶
　¶
　¶
　¶
　佩韋齋集巻六¶
