# -*- mode: mandoku-view; -*-
#+TITLE: 佩韋齋集
#+DATE: 2015-08-25 00:07:32.020304
#+PROPERTY: ID KR4d0398
#+PROPERTY: BASEEDITION WYG    
#+PROPERTY: JUAN 卷二
<pb:KR4d0398_WYG_002-1a>¶
欽定四庫全書¶
　佩韋齋集巻二　　　　　宋　俞徳鄰　撰¶
　　古詩¶
　　　秋夜雜興三首¶
客舍坐不寐隱隱聞秋碪清露月中下涼颸開我襟明¶
河斜欲落斗柄横嶔崟寒螿亦何事徹夜長悲吟起坐¶
萬感集松泉響天琴海濶濶有涯山髙髙有岑客懷浩¶
無極及此秋夜深¶
<pb:KR4d0398_WYG_002-1b>¶
涼風起秋夜露冷梧葉飛棘林照熠燿促織無停機忩¶
前有孤鵩鳴哺聲譩譩援琴鼔清商哀怨凝金徽伯牙¶
久不作至音知者稀徒令世俗耳増此兒女悲棄置復¶
棄置明月斜侵帷¶
明月何皎皎疏光入城闉永懷遼鶴去及歸無故人故¶
人亦何許徃事不忍陳龍逝鼎河寂麟傷周道湮桑溟¶
變俄頃干戈徧穹垠眼中萬年少談笑乘朱輪王侯與¶
卿士零落隨埃塵興亡固冇數貴賤亦有因狐裘冬則¶
<pb:KR4d0398_WYG_002-2a>¶
御桃笙夏乃珍萬事每如此毋為徒苦辛¶
　　　常州天慶觀畫龍二世傳仙筆一㸃睛乗雷電¶
　　　　飛去一經兵火亦不復存¶
毘陵天慶宫中壁夭趫雙龍勢千尺鬐圓尾壯角浪平¶
目深鼻豁鱗纎宻一龍㸃睛巳飛去電掣金虵雷破柱¶
一龍舊壁尚蜿蜒朝昏恍惚騰雲霧黒風動地刼火燔¶
鬼神糜爛龍崩奔蒼生百萬化魚肉盆池觱沸骸陵屯¶
靈物去留應有數戞銅吹竹誰韶頀㑹歸罨畫吸清谿¶
<pb:KR4d0398_WYG_002-2b>¶
一雨八荒均布濩¶
　　　獨孤檜¶
烈帝祠中獨孤檜鬱鬱亭亭一車蓋根盤九地蟄蛟螭¶
幹聳層霄浮霮䨴朔風贔屭塵晝昏炎炎譌火連空燔¶
一虵騰驤赤帝子將軍舌齶空驚灰天愁地泣鬼神怒¶
元緒老桑哀莫訴斧斤侵尋嵗月枯寂寞半心承雨露¶
　　　春怨¶
垂楊帶雨煙沈沈綺忩翠幕清晝陰琵琶撥盡誰知音¶
<pb:KR4d0398_WYG_002-3a>¶
一聲望帝春事深¶
　　　鵓鴣詞¶
鵓鴣鵓鴣爾拙無伍朝飛何從來暮宿何處所飲啄不¶
自營日日呱呱呌春雨沙塲鬼哭天沈陰澤國䕫魈夜¶
相語一聲兩聲雲冥冥三聲四聲水建瓴十聲百聲大¶
雨車軸下千聲萬聲江翻海漲鼇宫傾羲和推車不敢¶
出鮫人畏濕綃機停淤泥三尺百賈卧十家一二炊煙¶
青鵓鴣鵓鴣喚雨又不已教爾閉觜不閉觜再拜拜天¶
<pb:KR4d0398_WYG_002-3b>¶
公箋詞小心風雨師屏翳雲師走豐隆鵓鴣爾何物盜¶
天之柄裒頑凶天晴呼婦雨逐婦寄巢生子隨西東願¶
天敕后羿挾矢操强弓射逐九州外勿使孳尾添雌雄¶
天闗九重暗氛霧鵓鴣飛來復飛去黔黎&KR0008;&KR0008;生魚頭¶
鵓鴣猶自鳴不休重為吿曰鵓鴣鵓鴣爾形甚𦕈爾聲¶
孔悲爾鳴不止爾心何為憶昔黄帝作鳯凰巢阿閣此¶
時無爾鳴五風十雨天下樂又聞有虞氏韶成鳯凰至¶
此時無爾鳴風雨弗迷天下治爾今雖彊顔不如闔口¶
<pb:KR4d0398_WYG_002-4a>¶
歸深山山深樹宻百鳥閒落花流水聲潺潺秋分春分¶
任爾化何用對雨鳴間闗爾今不肯去吾亦能爾恕長¶
安挾彈多少年勸爾藏頭莫相遇¶
　　　送丹山林秀才¶
燕臺築黄金致士合隗始子留既朞月及歸乃白士豈¶
伊賦萬言不直一杯水提播古錦囊尚詫驪珠比得非¶
坐詩窮顦顇至於此丈夫貴出世卿相偶然爾晝錦豈¶
必榮韋布何足恥偽遊淮陰縳紿載晁錯死所以賢達¶
<pb:KR4d0398_WYG_002-4b>¶
人咄咄從黄綺丹山有源泉清可以洗耳丹山有竒石¶
堅可以礪齒去去勿咨嗟時止固應止¶
　　　次韻陳静佳治中九日見寄¶
涼飈滌殘暑霽宇藹清氣悠然采黄華誰望白衣至江¶
州老使君懷人寤不寐清尊逺送將驚呼候門稚一醉¶
得我生五斗寧復計衰榮本無期出處各有意醒者彼¶
自醒醉者彼自醉醒醉更相嗤死生同一寄嗟嗟戲馬¶
臺千古誇勝地誰知柴桑翁醉醒有真味¶
<pb:KR4d0398_WYG_002-5a>¶
　　　題寒江聽雨圖¶
江風𣺌雲鴻江雨濕煙樹扁舟出波濤悠然於此住掩¶
蓬卧看書不受蛟龍怖焉知臨流人擾擾需翁渡¶
　　　聶道錄和王寅甫外郎雪詩因次韻仍依白戰¶
　　　　體¶
黒螭駕趨𤣥冥來朔風捲地飛塵埃江南澶漫數十羣¶
大半化作昆明灰窮陰用壯勢獵獵田父嚇嚇何時哉¶
龍公行雪亦詫事縹緲落屑隨飈回八荒炫晃盡一色¶
<pb:KR4d0398_WYG_002-5b>¶
羽衛隔逺空黄臺閉門窮巷獨僵卧餓死巳分如墨胎¶
譁譁傳誦汝潁句凍口久合逈然開當年白戰禁體物¶
練絮玉月銀梨梅醉翁仙去不可作欲追勝賞誰傳杯¶
荒丘㘭垤陷猊虎老樹&KR0008;&KR0008;封莓苔風塵澒洞詩事廢¶
巨筆把梨無雄材嗟予客路三千里夢寐無復斑衣萊¶
何當賔日照暘谷蘇息困約無䋲菑㑹趨賔館賀元獻¶
不敢合閙騷樽罍¶
　　　望夫石¶
<pb:KR4d0398_WYG_002-6a>¶
朝望夫暮望夫望夫夫不至江樹煙糢糊一朝化為石¶
誰知望夫苦獨有堅貞心千古復萬古¶
　　　三五七言詩¶
守錢虜抱官囚銅山富埓國金印班徹侯宛其死矣人¶
入室不義而富嘻雲浮¶
　　　次韻陳彦實遊羅漢寺¶
林泉近城市而無城市人攜壺散游屧心境同一春何¶
必事幽討辭家入西秦西秦苦迢遞勞我金閨身不如¶
<pb:KR4d0398_WYG_002-6b>¶
逺公社醉倒人不嗔百年電明滅萬事蠖屈伸所以古¶
達士死葬陶者鄰或者為甕盎尚得日飲醇豈比夷與¶
齊忍飢以求仁吾生幸未化有酒勿厭頻一杯復一杯¶
浩歌落梁塵但問客醉醒不問疎與親君㸔北邙墓松¶
栢多為薪¶
　　　陳登夫再和用韻奉答共説江南社禪¶
煌煌光明宫中有西方人當年備何道辛苦十踰春道¶
成就空滅姬周遽嬴秦空冷萬億刼稽首金色身我無¶
<pb:KR4d0398_WYG_002-7a>¶
忍辱行獨立招衆嗔常願習浄業趺坐脚不伸向來宿¶
木下亦頗鏡梵鄰傲睨逺公社況冥栗里醇終然守陋¶
巷尚及顔生仁豈伊石頭路行行欠頻頻百年三萬日¶
奄忽如飈塵癡人昧非相念念生疎親何當見佛影國¶
清甘爨薪¶
　　　次韻陳登父風雨枕上書懷¶
霧氣黯層峯雨聲諠萬瓦蘧然夢華胥兹寐殆非假寐¶
久失晨興喔喔鄰雞鳴雞鳴雞自鳴我本忘吾形忘形¶
<pb:KR4d0398_WYG_002-7b>¶
豈徇物況乃真坦率人生壽百年能得幾日月日月去¶
堂堂河流逝活活覺悟不早計龜筒恐難脱¶
　　　舟行¶
扁舟夾港下漕渠溢春水水邊兩翁仲閲人亦多矣其¶
中鬱佳城寂寞向千祀岡巒失故態草木罹新燬緬想¶
窀穸初嗚笳汎清汜送車數千兩夾道陳簠簋嵗月迅¶
不留嗟嗟遽如此因知人間世變化倐忽耳金箱貯茂¶
陵籧篨棄石子貴賤雖不侔腐壞畧相似踟蹰復踟蹰¶
<pb:KR4d0398_WYG_002-8a>¶
䝉莊信達士¶
　　　題郭元徳所藏龔聖予瘦馬圖¶
吾聞神駿之肋十有五雄姿矯矯騰龍虎四蹄踣鐵尾¶
梢風藐視崑崙薄𤣥圃何時歴塊誤一蹶棄置荒林翳¶
榛莽思昔先朝十二閑駓駰騏駱充其間此馬當時最¶
倜儻流沙萬里來函闗祗今淪落歸人世何人保養思¶
終惠䫇龔前身李伯時殷勤染翰憐權竒崚嶒瘦骨見¶
者歎度越駑駘猶萬萬天上房星久已空此圖此馬俱¶
<pb:KR4d0398_WYG_002-8b>¶
難逢主人愛圖如愛馬收拾環文為模寫我知䫇龔欲¶
畫時天地黯黲風煙悲離離禾黍今如此誰識羸驂真¶
騄駬明年野外春草平瑶池八駿還争鳴此時更倩䫇¶
龔筆一掃籋雲龍八尺¶
　　　京口遣懷呈張彦明劉伯宣郎中并諸友一百¶
　　　　韻¶
壞雲覆紫㣲疾風捲黄屋生靈半塗炭社稷竟傾覆借¶
問誰厲階往事具可復穆陵握乾符丁揆覆鼎餗北兵¶
<pb:KR4d0398_WYG_002-9a>¶
渡滸黄沔鄂盛諠讟漣海蕩為墟交廣駭幹腹兀然天¶
柱搖凜甚國脉蹙明詔起臣潛扶顛秉鈞軸將帥一奮¶
呼江漢奏清肅維時望公閭髙譽儗方叔遄歸持相印¶
景定實初卜百寮迎近郊至尊畧邊幅䇿勲告廟庭陳¶
樂備敔祝煌煌福華編傳者筆為禿焉知事夸毗欲揜¶
天下目得政曽幾何故老盡斥逐哀哀杞天崩度皇繼¶
歴服定䇿比周召卜世過郟鄏萬㣲委巖廊十年卧林¶
麓金屋貯娉婷羽觴醉醽醁伍符日空虛郿鄔富儲蓄¶
<pb:KR4d0398_WYG_002-9b>¶
紛紛輕薄徒睒眒市自鬻荃蕙化為茅龜玉毁於櫝怡¶
然談笑間禍機巳潛伏恭惟㓜沖人天步冞踖踧一朝¶
襄樊破殺氣薄川谷折衝亦何為籌邊置機速拊御既¶
失宜奔潰更相屬含垢䕶逆儔况望誅馬謖沙武倐飛¶
渡長江儼平陸連横萬艨艟悠悠自回舳老夏亦遁逃¶
竟學龜藏六敗證劇膏肓摶手但顰蹙倉黄出視師氛¶
埃昧前纛總統付虎臣竊倚晉郤縠下洲師前鋒未戰¶
兵已衂潰卒争倒戈降將羣袒肉單騎竄維揚走險甚¶
<pb:KR4d0398_WYG_002-10a>¶
奔鹿觸熱赴清漳就死何觳觫蹇予客朱方沈憂髮曲¶
局誰傳田宜中厦仆支一木奈何張蘇劉猜忌不相睦¶
所過皆欲攘兹事豈頗牧借箸資腐庸授鉞逮厮僕焦¶
門集戰艦乾坤一擲足水陸迷畏途師喪國逾辱區區¶
拒毘陵曽不事版築驅民入罟擭駢首遭屠戮至今用¶
鉞地天陰聞鬼哭蘇秀暨湖杭死生猶轉燭行成漫旁¶
午公等真碌碌獨松守張濡皃戲鬭蠻觸信使鬼成禽¶
賈禍幾覆族三宫泣草萊萬姓呼藭麴疑丞詣髙亭獻¶
<pb:KR4d0398_WYG_002-10b>¶
璽願臣屬黼扆釋冕旒羽衞撤弓韣廣益亟南奔窮荒¶
尋帝儵㷀然太母身垂老歌黄鵠彼哉寧馨皃乘罅叨¶
爵禄屈膝同所歸伊誰念王蠋江湖數十郡李趙差可¶
録元惡迷是似萬世有餘恧庭芝困廣陵儲亡二年粟¶
力戰尚可支而乃事蝸縮乙亥仲夏交此向發一鏃死¶
傷近七千從此輟推轂浮海未桴及委身飼虵蝮姜亦¶
就葅醢淮城危破竹故國莽丘墟彼黍何稢稢翠華𣺌¶
焉之扶桑睇日浴魂斷曲江春新蒲為誰緑騎鯨事已¶
<pb:KR4d0398_WYG_002-11a>¶
非葬魚勢轉促南紀訖朱厓一戰絶遺躅旋聞俘文相¶
繫頸繫燕獄又聞陸元樞抗節死彌篤二公風塵中耿¶
介受命獨板蕩見忠臣百身竟難贖恭惟五季間永昌¶
應符籙一舉平澤潞最後收庸蜀文子繼文孫三才歸¶
促育中更靖康禍流血灑川瀆光堯躬再造艱苦蕪萎¶
粥淳煕受内禪徳盛仁亦熟寧理度丕承膏澤多滲漉¶
内無襃妲患外絶安史黷戚畹及閹寺屏氣但踡跼向¶
非彼權臣玉食擅威福如何磐石固轉移僅一蹴淒涼¶
<pb:KR4d0398_WYG_002-11b>¶
數載間王侯乏半菽九廟翳蒿藜丘陵游豕豰向來闤¶
闠地雨露滋苜蓿老我亦何為窮途困羈束愁傷覺衰¶
曳垢膩忘頮沐蟄跡笑桓鯢竊食愧飢騖安得董狐輩¶
直筆濡簡牘誅姦録忠藎上與麟經續海宇今一家貢¶
賦均四隩化日滿窮閻淳風變頺俗餘生幸未化刀劍¶
易牛犢聊種邵平𤓰且植淵明菊¶
　　　宿高郵露筋祠¶
午發淮子口晚泊露筋北舟人指靈祠欲語輙歎息伊¶
<pb:KR4d0398_WYG_002-12a>¶
昔避亂初女郎實英特行行侍立嫂日暮雲氣黒嫂兮¶
宿鄰莊我寧止路側我生雖不辰身秉貴弗㥾草深聚¶
蚊蟲中夜紛鼔翼吮血噆人膚其毒甚沙&KR0558;女郎不肯¶
顧筋露身亦踣至今是邦人廟貌嚴血食惜哉嵗月深¶
姓氏不可識維士有百行維女獨四徳貞潔一以虧姬¶
姜徒國色所以古婦人送迎不踰閾嗟嗟露筋事可為¶
百姓則胡然世俗人所重在傾國¶
　　　次韻答王國華¶
<pb:KR4d0398_WYG_002-12b>¶
甚矣吾衰矣懷哉予歸哉雀蜃不能化何用充海淮王¶
郎東魯秀玉質離氛埃青絲絡白馬嘯吟浮玉隈餘子¶
録録耳誰敢相朋儕一朝欵柴户嚴若聞子來又疑䝉¶
縠士汗漫期九垓嗟我晚聞道可人常永懷亂後苦契¶
濶襟抱無由開常生越鳥志自靦莊櫟材感子慰離索¶
駕言且勿催人生駒過隙髮白不再孩雞鳴舜為善犬¶
放軻所哀大字乃其閏末俗供驩咍朂哉聖賢事充此¶
天降才贈言愧斐率過此誰能裁¶
<pb:KR4d0398_WYG_002-13a>¶
　　　贈朐山孫畫師¶
少年酷愛山移家入山住朅來㕓市中塵土涴巾屨有¶
時擬山遊大笑出門去二毛颯垂領乃乏濟勝具歸來¶
笏拄頥意欲凌風翥朐山有佳人以我愛山故九曲武¶
夷溪移將置縑素禽鳥紛飛翔煙雲莽回互林深虎豹¶
藏石怪龍虵騖對此竟忘疲興與精靈聚相當槃礴羸¶
下筆有神助不然方丈間那有許竒趣安得綃千疋煩¶
君畫瑤圃¶
<pb:KR4d0398_WYG_002-13b>¶
　　　雙清堂詩為石民瞻賦¶
黄塵没馬腹洪濤噴蠲首是身如轉蓬隨風任飛走歸¶
來丘壑中髙袖拄笏手牀頭一束書壁下一壺酒暴背¶
對青山杖藜從白叟乃知羲皇上何嘗離北牖民瞻實¶
可人青嵗紆墨綬一朝拂衣去歸種彭澤栁蕭然林下¶
意今無古或有富貴等浮雲斯須變蒼狗終南政自佳¶
不作捷徑不仁者贈以言立名要不朽¶
　　　山陽客中雜言四首¶
<pb:KR4d0398_WYG_002-14a>¶
三載行萬里勞生真轉蓬轉蓬去日逺何時歸本叢萬¶
古一生死趨競徒忽忽況復遭喪亂天地多秋風退無¶
鹿門隠進乏麟閣功一嵗復一嵗倐忽成衰翁嵇康殊¶
寡識陶潛真固窮蕭然北忩下瓶粟從屢空¶
秋帆泊淮浦小山條春風春風到花栁青青間深紅散¶
屧慰寂寞道與征夫逢為言喪亂後十室八九空村墟¶
暗荆杞渚澤哀飛鴻奈何數下令科斂紛錯重語已仰¶
天歎泣涕霑其胸嗚呼天地徳㣲小無不容貴人豈不¶
<pb:KR4d0398_WYG_002-14b>¶
仁視汝如蒿蓬㑹聞賢刺史撫汝如漢龔征夫甫收泣¶
悍吏來自東¶
衰年逢世變人事如蟣蝨憂端常澒洞頭垢不暇櫛檣¶
烏終嵗飛况復無寧日方春暫返櫂浹辰卧蓬蓽天風¶
倐吹衣輕易復一出旅巢乏安枝如意十不一七十能¶
幾何日月過箭疾夜深不成眠吟蟲助唧唧¶
淮城酒味薄酸澁如敗虀一千沾一斗聊欲舒慘悽壺¶
傾不能醉羇思終轉迷因思古達士山林卜幽棲暴背¶
<pb:KR4d0398_WYG_002-15a>¶
坐捫蝨㸔雲間杖藜理亂耳不聞其樂無端倪紛紛彼¶
俗子諂笑勞夏畦安知萬世下清風想夷齊¶
　　　以竹院逢僧為韻集杜工部句贈鶴林老别流¶
　　　　禪師四首¶
卜居期静處采藥山北谷鶴下雲汀近逕轉山田熟回¶
首望松筠登危聚麋鹿興深終不渝日暮倚修竹¶
松門耿踈影天黒閉春院長風中怒號白日遞隱見惠¶
逺徳過人秀發吾所羨晤語契深心風牀展書巻¶
<pb:KR4d0398_WYG_002-15b>¶
道林才不世離别重相逢㑹面慰我久觀身向酒慵寂¶
寥人散後結搆重來重況乃清氣爽娟娟林表峯¶
浮生如過隙世故莽相仍畧税林下鞅逺訪雲端僧願¶
聞第一義將衰棲大乘清談有滋味小子得無承¶
　　　題王謝燕游圖為楊少監作¶
犧牛石馬出寳圖百年江左一夷吾西風不受元規汚¶
八鑾指日還舊都天時人事重嗚呼翠幢金節聊燕娛¶
堂堂玉立森㦸鬚猶似拱揖稱蘭闍公乎公乎真丈夫¶
<pb:KR4d0398_WYG_002-16a>¶
　　右王茂𢎞¶
夕陽亭中語未已一合乾坤匝瘡痏蒼生望公公不起¶
攜妓東山玩山水神州陸沈寧不恥正頼絲竹陶寫耳¶
淮肥風鶴繇宻指固應孩視桓元子吁嗟公乎真傑士¶
　　右謝安石¶
　¶
　¶
　¶
<pb:KR4d0398_WYG_002-16b>¶
　¶
　¶
　¶
　¶
　¶
　¶
　¶
　佩韋齋集巻二¶
