# -*- mode: mandoku-view; -*-
#+TITLE: 佩韋齋集
#+DATE: 2015-08-25 00:07:31.980142
#+PROPERTY: ID KR4d0398
#+PROPERTY: BASEEDITION WYG    
#+PROPERTY: JUAN 提要
<pb:KR4d0398_WYG_000-1a>¶
欽定四庫全書　　　　集部四¶
　佩韋齋文集　　　　　　别集類三(宋/)¶
　　提要¶
　　　　臣等謹按佩韋齋文集十六巻宋俞徳鄰撰徳¶
　　　　鄰有佩韋齋輯聞已著錄是集原本二十巻¶
　　　　凡詩七巻雜文九卷末即輯聞四巻然考集¶
　　　　首有皇慶壬子熊禾序稱其平生詩文多不¶
　　　　留藁其子庸裒集僅得詩文五百二十二首¶
<pb:KR4d0398_WYG_000-1b>¶
　　　　釐為一十六卷則集與輯聞本各為巻帙此¶
　　　　本為後人所附綴今仍分著于錄從其初也¶
　　　　禾序又稱紫陽方侯亦以文名嘗序公集載¶
　　　　其遺事如作傳然且以能保晚節而心服之云¶
　　　　云紫陽方侯即歙人方回宋末為睦州守以¶
　　　　州降元元擢為總管者也此本佚去此序殆¶
　　　　後人以徳鄰髙節不減陶潛不欲以回序汚¶
　　　　之故黜而刋削歟徳鄰詩恬澹夷猶自然深¶
<pb:KR4d0398_WYG_000-2a>¶
　　　　逺在宋末諸人之中特為髙雅文亦簡潔有¶
　　　　清氣體格皆在方回桐江集上蓋文章一道¶
　　　　闗乎學術性情詩品文品之髙下往往多隨¶
　　　　其人品此其一徵矣乾隆四十一年五月恭¶
　　　　校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)陸　費　墀¶
#+PROPERTY: JUAN 目錄
<pb:KR4d0398_WYG_000-3a>¶
欽定四庫全書　　　　　集部四¶
　佩韋齋集目錄　　　　　别集類三(宋/)¶
　　巻一¶
　　　古詩四十七首¶
　　巻二¶
　　　古詩三十三首¶
　　巻三¶
　　　古詩五十一首¶
<pb:KR4d0398_WYG_000-3b>¶
　　巻四¶
　　　律詩六十九首¶
　　巻五¶
　　　律詩五十六首¶
　　巻六¶
　　　律詩五十五首¶
　　巻七¶
　　　絶句七十一首¶
<pb:KR4d0398_WYG_000-4a>¶
　　巻八¶
　　　賦二首¶
　　　雜著十二首¶
　　巻九¶
　　　記八首¶
　　巻十¶
　　　序十一首¶
　　巻十一¶
<pb:KR4d0398_WYG_000-4b>¶
　　　序十首¶
　　巻十二¶
　　　序四首¶
　　　説五首¶
　　　祭文三首¶
　　巻十三¶
　　　表牋二十二首¶
　　　狀二首¶
<pb:KR4d0398_WYG_000-5a>¶
　　巻十四¶
　　　啟十八首¶
　　巻十五¶
　　　啟十三首¶
　　巻十六¶
　　　劄子二十二首¶
　　　疏牓十首¶
　　巻十七¶
<pb:KR4d0398_WYG_000-5b>¶
　　　輯聞一¶
　　巻十八¶
　　　輯聞二¶
　　巻十九¶
　　　輯聞三¶
　　巻二十¶
　　　輯聞四¶
#+PROPERTY: JUAN 佩韋齋輯聞序
<pb:KR4d0398_WYG_000-6a>¶
佩韋齋輯聞序¶
余童丱讀書粗能强記一二至聞先生長者緒言餘論¶
雖曠日累月猶在負劍辟咡時也今老矣神志衰耗前¶
後遺忘間者追念舊聞十亡八九因竊自嘅炎暑重赫¶
友朋絶不徃來藜牀北牖啽囈呻吟兒輩濡筆録之得¶
數千言雖卑汙庸俗可厭可鄙然疑疑信信實區盖之¶
談殆與玉巵亡當者異也先儒有筆記有漫録有燕語¶
為書不一皆義出六經事兼百氏究帝王之則啓聖賢¶
<pb:KR4d0398_WYG_000-6b>¶
之藴余之繆學雜舉臚傳風聴何能進于是不過從兒¶
輩呫囁而已雖然詎不勝于飽食終日無所用心而從¶
事于博奕者乎序而藏之因命曰佩韋齋輯聞嗣有所¶
得又將續書俞德鄰原序¶
#+PROPERTY: JUAN 原序
<pb:KR4d0398_WYG_000-7a>¶
佩韋齋集原序¶
文者道之用也天地間惟道可以立國惟文可以經世¶
儒者一身三綱五常之道所寄也而可以徒文哉唐宋¶
以來文章大家數不為少矣其立言之卓然不可冺者¶
惟韓栁歐蘇最著栁固不敢望韓蘇之於歐亦未易同¶
日語過江少失真粹矣同甫正則一時擅名江左取節¶
焉可也南北混一以文鳴世不過數家其間卓然能不¶
悖名教有補倫紀者亦無幾焉余於佩韋先生俞公文¶
<pb:KR4d0398_WYG_000-7b>¶
詩未嘗不三復擊節使人流涕太息不自巳也公平生¶
文多不留稾令子庸裒集僅得文詩五百二十一首釐¶
為一十六巻不逺貽書且述公遺命曰吾詩文散落朋¶
友間多矣或蒐輯成帙必求山林隱逸之士為之序引¶
謹謝不敢當既不獲命則作而言曰宋三百年以儒道¶
治世以科舉文章取士逮其亡也錄死節之臣二十有¶
三而文臣舉三之二大抵繇科舉其選而其表表者讀¶
四書通經博史多自洛建門庭中來風聲氣習漸涵演¶
<pb:KR4d0398_WYG_000-8a>¶
迤百餘年間詩人文士情性之所發禮義之所止一言¶
一詠猶足起人悠然深長思蓋豐芑菁莪之澤逺矣嗚¶
呼文章何負於人國哉道理豈空虗無用之物哉讀公¶
之文考公之行益以信嗚呼士大夫立身宇宙間時有¶
險易位有大小而其抗志厲行亦有行止久速之不同¶
尹當任夷當清箕當囚微當去孔明非骯髒元亮非沈¶
冥要亦自靖自獻各行其素而已達居事任固有迫於¶
命義不容己者公舉癸酉進士科猶在下位特以文學¶
<pb:KR4d0398_WYG_000-8b>¶
負世重望為當路羅致方其刼質軍中爵禄在前刀鑊¶
在後公獨不撓不懾從容懇欵以全其身一難也身愈¶
退望愈高諸公貴人交剡無虚嵗公於此時卑則易流¶
髙則易抗廼獨處之有道得以優游餘年終遂其志二¶
難也飲酒諸篇酷似陶遣懷等作大類子美則其時實¶
使之然公之詩閒雅沖澹中發揚蹈厲之意存焉其文¶
則論辨閎深叙述詳核忠厚懇惻之情藹如也近律駢¶
儷亦皆典則精緻原其所尚體要則綜渉綱常造次理¶
<pb:KR4d0398_WYG_000-9a>¶
道又不可與尋常詩人文士例論矣宇宙神交志同千¶
里若共肝鬲道同千載若合符契况世之未久乎余亦¶
癸酉進士蓋親歴而知之者也公之學以六經語孟為¶
本雖史傳百氏之書靡不該洽而必以此道為之指歸¶
論古今事得失人物臧否皆有所折衷輯聞四巻學自¶
格物致知者誠不可不於此有考也紫陽方侯亦以文¶
名與公交游最久嘗序公集載其遺事如作傳然且以¶
能保晚節而心服之公之為人其所謂表裏一致終始¶
<pb:KR4d0398_WYG_000-9b>¶
一節者與語曰有徳者必有言又曰嵗寒然後知松栢¶
之後凋也先生其有之皇慶元年壬子四月既望建安¶
熊禾序¶
