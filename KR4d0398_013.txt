# -*- mode: mandoku-view; -*-
#+TITLE: 佩韋齋集
#+DATE: 2015-08-25 00:07:32.212497
#+PROPERTY: ID KR4d0398
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0398_WYG_013-1a>¶
欽定四庫全書¶
　佩韋齋集巻十三　　　　宋　俞德鄰　撰¶
　　表牋¶
　　　賀郊祀慶成表(以下代/黄松岡)¶
正月始和稱秩元祀昊天成命誕受多方顯閟其孚華¶
夷胥懌(中賀/)臣聞報本返始者郊之義親德饗道者天¶
之心故齋戒飭躬而神光之耀谷嚴恭展事而祥露之¶
流壇皆繇精意之上通匪但彌文之特舉以洽百禮曰¶
<pb:KR4d0398_WYG_013-1b>¶
由一人恭惟陛下聖敬日躋聰明時乂舜齊七政羣后¶
之瑞斯班禹立三年百姓之仁既遂爰諏吉旦丕蕆盛¶
儀金軒駕而黃道之清夷蒼璧陳而紫煙之蓊鬱捷書¶
夕奏霽色朝澄嘉績多于先王宜永綏于九有介福于¶
其王母益侈貺于二儀臣猥玷輔藩親逢熈事雝雝在¶
宫肅肅在廟莫陪周士之秉文赫赫厥聲濯濯厥靈願¶
頌湯孫之殷武¶
　　　謝郊禮慶成肆赦表¶
<pb:KR4d0398_WYG_013-2a>¶
饗帝于郊率百神而受職配天其澤混四海以為家雨¶
施雲行風移俗易(中謝/)臣聞祭而受福繇天意之棐忱¶
赦匪惠奸欲人心之遷善矧當嗣服之始具嚴報本之¶
儀率見祖考休有烈光肆受諸侯之覲亦右文母綏我¶
眉壽更占厥後之昌將侈貺于三靈盍貤恩于九有舉¶
令黔首盡洗丹書恭惟陛下齊聖廣淵嚴恭寅畏内盡¶
志外盡物可告神明車同軌書同文無有逺近博厚髙¶
明之降格煇胞翟閽之靡遺驛馬宵流金雞晨揭滌瑕¶
<pb:KR4d0398_WYG_013-2b>¶
盪穢想囹圄之遂空敭偉鋪閎編詩書而無愧臣越居¶
近甸親覩寛恩蕩蕩巍巍均囿堯天之大穰穰簡簡益¶
占周歴之綿¶
　　　謝賜新厯表¶
禹立三年爰謹授時之正商畿千里首叨頒朔之榮觀¶
聴聿新布宣惟謹(中謝/)恭惟陛下宅中圖大咨牧亮工¶
兢兢業業撫五辰一二日而無曠怡怡愉愉奉太后億¶
萬載以承歡迺課厯於清臺誕賜書于方國以前民用¶
<pb:KR4d0398_WYG_013-3a>¶
克享天心臣猥玷承流居慙玩歲夙興夜寐懼莫逭于¶
官刑東作西成豈不知于帝力¶
　　　謝賜厯日表(戊辰/)¶
咨牧亮工㑹舜朝之五載以閏成歲授堯厯之四時昭¶
示成書具孚闔境(中謝/)恭惟陛下握符御極恊紀叙疇¶
兢業力行率欽天之丕憲怡愉色養致愛日之積忱脩¶
和屢格于年登整暇肆馳于月捷考一元之豐戊凝庶¶
績而撫辰乃嚴頒朔之儀庸正厚生之事臣敢不恪共¶
<pb:KR4d0398_WYG_013-3b>¶
侯服夙戒民功春近漢畿共迓太平之運星臨吳分尚¶
觀乾度之祥¶
　　　賀生皇子表(戊辰/)¶
龍飛在御利見大人熊夢恊占乃生男子慶闗宗祏歡¶
動埏垓(中賀/)洪惟聖宋之初基誕毓僊源之三葉星珠¶
聚緯昭瑞應于戊辰神筴演元復環循于甲子天啟卜¶
世卜年之永世生以似以續之賢前後合符古今鮮儷¶
恭惟陛下小心昭事大德曰生保佑自天受周成之百¶
<pb:KR4d0398_WYG_013-4a>¶
禄肅雝在廟宜太姒之多男上以承長樂之歡下以慰¶
寰區之望民職有利邦其永孚臣叨領輔藩忻逢盛事¶
告于皇天后土阻陪濟濟之班宜爾聖子神孫更上振¶
振之祝¶
　　　謝生皇子肆赦表¶
履祥甲觀培萬世之丕基渙號端門開八荒之壽域照¶
臨所暨鼓舞攸同(中謝/)恭惟陛下祗遹先猷作新聖治¶
大人利見時適際于龍飛男子乃生瑞果符于熊夢載¶
<pb:KR4d0398_WYG_013-4b>¶
震載夙克類克明日重暈月重輪益炳繼明之照天職¶
覆地職載是推不忍之仁開釋無辜咸中有慶臣躬逢¶
曠蕩職在布宣癃老願觀已喜漢恩之寛大子孫受禄¶
尚歌周室之盈成¶
　　　誕皇孫賀皇帝表¶
運啓鴻圖三極㑹萬年之統謀詒燕翼一家垂數世之¶
仁勢壯本支懽騰率溥(中賀/)臣嘗仰察天文之有赫預¶
占國祚之無疆三星為心重暉應太子之象十月建尾¶
<pb:KR4d0398_WYG_013-5a>¶
有序騐多孫之祥&KR0177;然休苻萃于今日恭惟陛下道關¶
百聖澤被羣生卜世卜年統之正者系必逺以似以續¶
源之深者流必長培熈朝葛藟之基敷奕葉猗蘭之秀¶
和薰鶴禁喜溢龍顔臣越在輔畿欣逢盛事告于皇天¶
后土阻陪濟濟之班宜爾聖子神孫更上振振之祝¶
　　　賀皇太子牋(同前/)¶
春宫毓德乆隆燕翼之謀甲觀呈祥茂育龍駒之秀慶¶
關宗社歡動堪輿臣嘗仰察天文俯覘國運心為太子¶
<pb:KR4d0398_WYG_013-5b>¶
之象暉重適應于三星尾有多孫之占氣運恰臨于十¶
月於昭景貺式對昌辰恭惟殿下粹質天成新功日就¶
左右前後悉皆正習近聖賢出入起居罔不欽喜形君¶
父宜闡乾元之瑞有開震索之祥臣越在輔藩忻逢盛¶
事隃瞻鶴禁雖莫窺射人卜士之儀仰紀鴻休尚當繼¶
聖子神孫之頌¶
　　　聖節進賀禮物表¶
臣某言恭遇云云聖節者伏以中天啓聖式逢華渚之¶
<pb:KR4d0398_WYG_013-6a>¶
祥近甸承流庸效野人之獻遥伸虎拜俯竭蟻忱恭惟¶
陛下保合太和緝熈純嘏皇穹申眷乃聖乃神乃武乃¶
文大德懋昭得位得禄得名得壽臣叨分菟組欣際虹¶
流結想楓宸阻上三呼之祝將忱芹曝少供萬歲之觴¶
所有禮物别狀進貢¶
　　　蝗不為災謝御筆奬諭表¶
天收飛孽喜登千里之金穰帝念承流特畀九重之奎¶
畫於昭眷奬有靦訓辭竊惟皇家開平治之期侯國闡¶
<pb:KR4d0398_WYG_013-6b>¶
休祥之證由今揆昔宅牧惟良如劉敞之守鄆城蝗值¶
雨而輒散如趙抃之守青社蝗遇風而退飛有若微臣¶
冒兹近甸惟一意奉宣于聖化愧半期蔑奏于民庸如¶
坻如京喜榖擬登于場圃食苗食節遺蝻間見于田疇¶
方虞種類之蕃滋乃抱黍禾而焦殪妖不勝德知吾皇¶
一念之潜通災反為祥俾闔郡羣生之咸遂僣函秉穗¶
上徹凝旒遽沐温綸曲加褒衮拜手稽首念三生結聖¶
主之知以口語心顧一稔豈愚臣之力肆令吳㑹丕覩¶
<pb:KR4d0398_WYG_013-7a>¶
堯言兹盖恭遇陛下加惠黔黎如䕶赤子五穀熟而人¶
民育迄銷遺螣之災三階平而風雨時允協維魚之夢¶
迺賜書于方國特加賁于微蹤臣敢不勉竭孤忠對揚¶
休命不書螽蜚已占魯史之有年斯饗羔羊願誦&KR0206;詩¶
而稱壽¶
　　　彗星肆赦謝表¶
夙夜畏威覩乾文而加警雷雨作解肆渙汗以維新洽¶
于民心時乃天道恭惟陛下小心昭事大德曰生謹一¶
<pb:KR4d0398_WYG_013-7b>¶
二日之幾每嚴勑命閱四十年之治宜底措刑仰以觀¶
天惕然垂象丕若成湯之罪已逺過宋景之出言細書¶
十行大賚四海臣叨分近甸亟廣寛恩有嘒明星見雲¶
漢化行之盛安如磐石惟箕翼國壽之祈¶
　　　明堂禮成加食邑謝表¶
紫壇蕆事莫陪顯相之勞黄屋疏恩亦被重封之賜寵¶
踰望外感溢由衷(中謝/)伏念臣初乏猷為積叨禄秩頃¶
居田里分常謹于祝釐兹冒節麾心益勤于布澤雖忝¶
<pb:KR4d0398_WYG_013-8a>¶
松階之末綴阻曕茅屋之祲容不圖商賚之行俾預周¶
行之數兹盖伏遇陛下禮隆並侑視廣同仁祝網去三¶
民庶舉霑于敷錫列爵惟五子男皆得以序升肆令微¶
臣均膺懋渥臣祗承龍綍誓竭駑庸取三百廛邑入已¶
慙于多子制二千石職思何忍于素餐¶
　　　謝賜臘藥表¶
恩畀節麾俯念吳江之冷寵分圭匕欽承漢詔之温獲¶
遂生全冞深感刻(中謝/)伏念臣自慙弱植欣際昌時撫¶
<pb:KR4d0398_WYG_013-8b>¶
字服勞常恐祈寒之怨咨諏曠職凛懐愒日之虞倐冬¶
籥之告遒佩宵衣之垂軫銀合重九天之賚緑綈榮三¶
輔之頒有此(闕/)踰若為補塞兹盖恭遇陛下八荒躋壽¶
一視同仁憐臣寒薄之蹤俾霑脂澤閔臣衰遲之景使¶
駐顔華臣敢不勉竭愚衷丕敭聖渥愧匪北門班之近¶
曷稱殊光重拜西山藥之良永酬大德¶
　　　册皇太子妃賀皇帝表¶
天啓燕謀彛倫攸敘朝敷鴻册嘉耦曰妃歡洽寰區慶¶
<pb:KR4d0398_WYG_013-9a>¶
綿宗祏恭惟陛下帝祉施子國本在家無射亦臨於緝¶
思齊之雝肅其儀不忒懋昭大學之修齊乃眷元良樂¶
求淑女酌熈朝之懿典陞儲壼之徽名乾坤父母之心¶
因親以愛咸恒夫婦之道利正而亨聖謨孔彰邦榮斯¶
慶臣猥叨假守忻睹彌文家人有嚴君始包二南之化¶
震器為長子永開重潤之祥¶
　　　賀皇后箋(同前/)¶
坤極承天既施帝祉震宫立配乃厚人倫典册一新宫¶
<pb:KR4d0398_WYG_013-9b>¶
闈胥慶恭惟殿下黄裳襲吉彤管凝徽國之本在家將¶
恊恭于寢膳上以風化下宜秩禮于婚姻樂得賢妃式¶
彰婦順侍青規之慈訓維德之行承紫殿之穠華其儀¶
不忒臣叨分郡寄忻際邦榮母道無疆已契含光之象¶
孫謀有永願賡繩蟄之詩¶
　　　賀皇太子箋(同前/)¶
日有重光人倫以正天立厥配王化所基無疆惟休有¶
室大競恭惟殿下狥齊秉粹温故知新闡大學脩齊之¶
<pb:KR4d0398_WYG_013-10a>¶
章意必誠心必正廸家人威如之吉言有物行有恒載¶
嘉瑜佩之徽誕錫珉雕之册兩儀並貺萬世其昌某叨¶
領輔藩忻逢盛際雞鳴鶴駕益毗問寢之恭魚躍鳶飛¶
願謹造端之始¶
　　　周國公主下嫁禮成賀皇帝表¶
乾父有慶丕篤天婣巽女于歸式彰風化時匪輕于選¶
尚邦永侈于榮懐恭惟陛下經國範民敘彛敷訓有齋¶
貴主早迪教于公宫宜爾好逑俾服休于外館荒周邦¶
<pb:KR4d0398_WYG_013-10b>¶
之吉壌舉兖國之徽章舅氏如母存爰示因親之愛王¶
姬執婦道聿新歸妹之儀秩禮大昏以祉元吉臣忻聆¶
曠典阻綴賀班令德肅雝動恊襄城之則慶源演迤長¶
留沁水之春¶
　　　賀皇后箋(同前/)¶
后德正倫夙迪關雎之化王姬下嫁式歌唐棣之華築¶
館維新宜家有慶恭惟殿下躬持節儉德著和平坤順¶
承乎天愛偹隆于母道巽索謂之女禮庸飭于婦儀喜¶
<pb:KR4d0398_WYG_013-11a>¶
溢慈懐吉諧嘉耦錫光順之册迨其吉兮戒含章之粧¶
何彼穠矣臣濫膺郡寄忻際邦榮紫鞚有行百兩翼軒¶
星之送絳河流彩六珈增姊月之輝¶
　　　賀東宫箋(同前/)¶
帝乙歸妹禮重新昏震索謂男愛深同氣仰絳河之流¶
彩想青禁之騰懽恭惟殿下孝謹問安仁先敬長翟車¶
届吉屬新築館之儀鶴駕肅將允助宜家之喜某叨分¶
近屏忻際休期迨其吉兮翕播桃夭之詠式相好矣永¶
<pb:KR4d0398_WYG_013-11b>¶
聨棣蕚之輝¶
　　　謝知鎮江府兼淮東總領到任表(以下代/趙月山)¶
林樊息影甫畀食祠郡國承流更叨給饟凛寵榮之狎¶
至俯愚陋以難勝伏念臣奮自諸生簡繇先帝際遇兩¶
朝之乆踐敭三紀之餘導㫖中樞無補訏謨之宻除戎¶
外闑曾微攘卻之勞飲河之量既盈負嶽之譏莫逭潜¶
深伏隩政忻鷗鷺之相親昧進偷榮敢覬熊魚之兼得¶
倐承誤渥洊領寓邦亟伸傴偻之忱乃重峙儲之寄顧¶
<pb:KR4d0398_WYG_013-12a>¶
賢能出守始流福以潤京師必趣辦有才始悉賦以輸¶
函洛有如遲暮曷稱選掄兹盖恭遇陛下治在審官仁¶
先厚下念臣遭逢已乆未忍于棄捐察臣悃愊無華尚¶
咨于牧餫遂令共二靡靳錫三臣敢不祗對龍光勉殫¶
鼯技以農言慰父老當恪布于漢條操贏(闕/)佐軍興恐¶
未閑于晏筭¶
　　　謝皇太后表(同前/)¶
茅檐息影甘混跡于漁樵琳館祝釐遽叨榮于牧餫愧¶
<pb:KR4d0398_WYG_013-12b>¶
深負嶽德極戴天伏念臣猥以迂儒偶逢熈運入則中¶
樞之導㫖出而外闑之脩戎才薄力綿曽微報效器盈¶
量溢秪速顛隮一從畎畝之棲遲分絶雲霄之奮迅詎¶
圖簡畀俯及踦涼懐太守印章已駭郵亭之舊吏給刺¶
史鼔吹俾榮鄉黨之故人雖云恩重而命輕第恐力小¶
而任大盖河潤九里流福當藉于賢能而日費千金轉¶
饟政難于趨辦有如駑鈍曷稱龍光兹盖恭遇陛下正¶
始道尊貽謀仁逺志存巻耳夙知臣下之勤音播思齊¶
<pb:KR4d0398_WYG_013-13a>¶
克致邦家之御肆令遲暮復被選掄臣敢不勉竭孤忠¶
對揚光命風德化以治郡願希二千石之良制課調以¶
救邊所愧五十條之奏¶
　　　知鎮江府到任謝表(代孟/中齋)¶
遲次西江甫安愚分易符北府倐領誤恩控辭迄閟于¶
俞音黽勉遂秪于賤事伏念臣他無技巧惟有樸忠將¶
軍好武而子能文有慙父教先帝用老而臣尚少亦玷¶
郎潜銜命搶攘之秋承流凋弊之地進既無補退將自¶
<pb:KR4d0398_WYG_013-13b>¶
修大人飛龍咸覩時乗之六康侯錫馬遽膺書接之三¶
維京口之封疆實浙西之門户民力竭矣謂宜寛之一¶
分江濤𣺌然所當䕶者數處曽是妄庸之品可兼牧御¶
之長蚊負嶽以難勝鵜在梁而弗稱兹盖恭遇陛下昭¶
哉嗣服成乃圖功以予萬億年用乂民而永命其惟二¶
千石爰視邦而選侯遂使孤蹤亦叨異渥臣誓殫駑力¶
仰答龍光齊埭范橋希德人之遺愛韓船祖楫想烈士¶
之英風¶
<pb:KR4d0398_WYG_013-14a>¶
　　狀¶
　　　辭免知鎮江府申省狀(代趙/月山)¶
祠庭賦禄苟佚餘年潤浦承流洊叨舊職靦寵榮之過¶
盛亟傴避以敷陳伏念某猥以迂儒偶逢熈運入則中¶
樞之導㫖出而外闑之脩戎才薄力綿曽微補報器盈¶
量溢恐速顛隮一從畎畝之棲遲每荷乾坤之覆育詎¶
萌妄想復忝明揚倐仍禁殿之隆名再予輔藩之重地¶
舊愆盡滌新渥有光豈敢控辭以孤簡畀念昔先帝嘗¶
<pb:KR4d0398_WYG_013-14b>¶
付是邦玩愒半期靡聞于善狀侵尋九載重見于遺氓¶
黔驢技止于一鳴鈆刀理難于再割加以浮家之寖乆¶
兹焉卜築以暫棲雖無負郭二頃之田已有環堵一區¶
之宅昔騎竹而迎者乆相爾汝且拔薤而誨者半就銷¶
磨知識衆則牽掣多疑懼深則瘝曠易胡能罄竭無負¶
布宣而況聰明不及于前時牧御轉難于今日若使小¶
知而大受亦敧弱步于豐扛再三以思無一而可伏望¶
公朝特賜敷奏俯憐真悃特返誤恩姑俾退閒式遂祝¶
<pb:KR4d0398_WYG_013-15a>¶
釐之願别加遴選用宏植屏之規¶
　　　再辭免知鎮江府申省狀¶
銜恩瘠地亟控忱辭錫命自天莫囬誤渥威不違于咫¶
尺凟敢至于再三伏念某奮自諸生來繇先帝桐鄉是¶
念曽日月之未多桑下何心亦風雨之攸芘混漁樵而¶
爭席饟雞黍以睦鄰逼社日遭田翁僅可誇于新尹坐¶
堂上稱太守終有愧于故山故雖勇棄鷦鷯之棲未必¶
果致蒲蘆之化下車攘臂儻為馮婦之攖求牧與芻秪¶
<pb:KR4d0398_WYG_013-15b>¶
重距心之罪伏望朝廷亟賜敷奏收回成命改畀時髦¶
戰兢幸免于淵冰赴蹈敢辭于湯火¶
　¶
　¶
　¶
　¶
　¶
　佩韋齋集巻十三¶
